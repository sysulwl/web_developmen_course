<!DOCTYPE HTML>
<html>
<head>
  <title>overflow</title>
  <style>
      html {
        font-size:  20px;
      }
      p {
        text-indent:3em;line-height:1.4em;text-align:justify;margin:1.2em}
   
      div {
        margin:20px auto;
        width:800px
      }
      h1,h2{
          text-align:center;
      }
      div {
        margin:20px auto;width:760px
       }
   </style>
   
</head>
<body>
<div>
<p style="border:3px solid blue; overflow:hidden;float:left;width:300px;height:300px;">	有有我之境，有无我之境。“泪眼问花花不语，乱红飞过秋千去。”“可堪孤馆闭春寒，杜鹃声里斜阳暮。”有我之境也。“采菊东篱下，悠然见南山。”“寒波澹澹起，白鸟悠悠下。”无我之境也。有我之境，以我观物，故物我皆著我之色彩。无我之境，以物观物，故不知何者为我，何者为物。古人为词，写有我之境者为多，然未始不能写无我之境，此在豪杰之士能自树立耳。</p>
<p style="border:3px solid blue;overflow-x:scroll;float:right;width:300px;height:300px;white-space:nowrap;">	境非独谓景物也。喜怒哀乐，亦人心中之一境界。故能写真景物，真感情者，谓之有境界。否则谓之无境界。</p>
<p style="border:3px solid blue;float:left;width:300px;height:180px;overflow-y:scroll;">	境界有大小，不以是而分优劣。“细雨鱼儿出，微风燕子斜”何遽不若“落日照大旗，马鸣风萧萧”。“宝帘闲挂小银钩”何遽不若“雾失楼台，月迷津渡”也。</p>
<p style="border:3px solid blue;overflow:scroll;float:right;width:300px;height:180px;">	词至李后主而眼界始大，感慨遂深，遂变伶工之词而为士大夫之词。周介存置诸温韦之下，可为颠倒黑白矣。“自是人生长恨水长东”、“流水落花春去也，天上人间”，《金荃》《浣花》，能有此气象耶？</p>
<p style="border:3px solid blue;float:left;width:300px;height:200px;">	古今之成大事业、大学问者，罔不经过三种之境界：“昨夜西风凋碧树。独上高楼，望尽天涯路。”此第一境界也。“衣带渐宽终不悔，为伊消得人憔悴。”此第二境界也。“众里寻他千百度，蓦然回首，那人却在，灯火阑珊处。”此第三境界也。此等语皆非大词人不能道。然遽以此意解释诸词，恐为晏欧诸公所不许也。</p>
<p  style="border:3px solid blue;float:right;width:300px;height:150px;overflow-y:scroll;">	大家之作，其言情也必沁人心脾，其写景也必豁人耳目。其辞脱口而出，无矫揉妆束之态。以其所见者真，所知者深也。诗词皆然。持此以衡古今之作者，可无大误也。</p>
<p>	诗人对宇宙人生，须入乎其内，又须出乎其外。入乎其内，故能写之。出乎其外，故能观之。入乎其内，故有生气。出乎其外，故有高致。美成能入而不出。白石以降，于此二事皆未梦见。           </p>
</div>
</body>
</html>
